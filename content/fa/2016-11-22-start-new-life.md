---
utid: 20161122230137
date: 2016-11-22 23:01:37
title: شروع زندگی جدید
_index: start-new-life
categories:
  - DailyNote
tags:
  - روز نویس
---
سلام و درود

تقریبا ۹ ماه از انتشار اولین وب نوشت من میگذره ولی هنوز خودم رو معرفی نکردم!  وقت نشده و یا از تنبلی خودم بوده!

من علی حصاری طراح و برنامه نویس وب هستم. البته رشته تحصیلی دوره کارشناسیم اصلا به تخصص و علاقه ام ربطی نداره و همیشه باعث تعجب خیلی از افراد شده که چرا با لیسانس مهندسی معدن بیشتر از رشته ی خودم به دنیای وب و برنامه نویسی علاقه مند شده ام! داستانش طولانیه که انشاالله اگر خدا بخواد در وب نوشتی دیگه تعریف میکنم.

تقریبا ۹ ماه قبل مطلبی رو منتشر کردم که با مدیر عامل یکی از شرکت های فناوری اطلاعات صحبتی داشتم که باعث شد به تجربیاتم اضافه بشه. بعد از این تماس تلفنی تصمیم گرفتم رزومه تخصصی خودم رو مجدد بازنویسی کنم و برای شرکت هایی که به نظرم خوب و حرفه ای هستند و جای پیشرفت دارند ارسال کنم. تازه خدمت سربازیم تموم شده بود و علاقه زیادی داشتم که هرچه زودتر برای یه زندگی جدید از شهر خودم [نیشابور] برم اول تصمیم داشتم برم تهران و برای چند شرکت تهرانی رزومه خودم رو ارسال کردم و زمان مصاحبه برام تعیین کردند ولی بعد تصمیم عوض شد و اومدم مشهد، چون اگر میرفتم تهران باید تنها زندگی میکردم ولی مشهد دوستان زمان دانشگاهم هستند که هم خونه هستیم.

بعد از دوسال کار فریلنسری میخواستم اولین کار شرکتی خودم رو شروع کنم برای هم رزومه خودم رو برای هر شرکتی که از رزومه شرکت و نمونه کارهاشون خوشم میومد ارسال میکردم و بیشترشون هم با من تماس میگرفتن و زمان مصاحبه تعیین میکردند. از ابتدای اردیبهشت ماه تا پایان خردادماه با ۱۰ شرکت مصاحبه کاری داشتم که در سه شرکت برای مدت کوتاهی همکاری داشتم اولین شرکت ۷ روز، دومین شرکت تقریبا ۲۴ روز و دقیقا روزی که میخواستن قرار داد یکساله با من امضا کنند منصرف شدم چون از یه شرکت بهتر و قوی تر تماس گرفتن که پذیرش شدم که ازون شرکت هم بعد از ۱۰ روز اومدم بیرون چون فشار کاری و انتظارات شرکت واقعا زیاد بود و اصلا نمیتونستم روی کارهای خودم حتی در زمان غیرکاری تمرکز کنم. در این مصاحبه ها تجربه های زیادی کسب کردم و دوست داشتم هنوز هم برای مصاحبه و شناخت شرکت های بیشتری اقدام کنم ولی یکمی از این کار خسته شده بودم تصمیم گرفتم یه شرکت خوب و با سابقه رو پیدا کنم که بلاخره با شروع تیرماه به این امر میسر شد و بعد از اولین مصاحبه همکاری خودم رو با این شرکت شروع کردم و ۵ ماهه که مشغول کار هستم. این بود خلاصه ماجراجویی اولین تجربه کار من!!  🙂

انشاالله روزهای آینده از تجربه های کاری خودم براتون میگم شاید برای کسی مفید باشه.