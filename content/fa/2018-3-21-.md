---
utid: 20180321192853
date: 2018-03-21 19:28:53
title: استعفا از کارمندی و شروع سال جدید
_index:
categories:
  - DailyNote
tags:
  - استعفا
  - کارمندی
  - برنامه نویسی
  - موفقیت
---
سال 1397 هم از راه رسید و منم مثل همه این سال رو برهتون تبریک میگم! البته الان که دارم این مطلب رو می نویسم میدونم وبلاگم هیچ بازدید کننده ای نداره ولی می نویسیم و روزی همه این نوشته ها رو خودم می خونم و یادم میاد چه کارهایی انجام دادم.
تا چند روز پیش هر روز صبح ساعت 7 بیدار میشدم و میرفتم شرکت و عصر هم ساعت 5 برمیگشتم! روزمرگی داشت خفه ام میکرد. روز شماری میکردم 29 اسفند بشه.

دقیقا حس روز های آخر سربازی رو داشتم!!!!

دو ساله که در شهر مشهد زندگی می کنم. یک سال مجردی و سال 96 خانواده ام که به مشهد مهاجرت کردند و دوباره دور هم جمع شدیم. چند بار برای استعفا درخواست دادم ولی بخاطر قول و قراری که با رییس شرکت داشتم نمی خواستم زیر حرف خودم بزنم و زودتر از شرکت بیام بیرون چون اول سال 96 گفته بودم تا اول سال 97 هستم.

تجربه کاریم در این دو سال به اندازه کافی زیاد شده بود و دیگه اون شرکت برام هیچ جای پیشرفتی نداشت. تمام پروژه های شرکت با استفاده از PHP و تکنولوژی های معمولی ای که تویه سایت های فارسی زبان می بینید نوشته میشد. سرعت تحویل پروژه از همه چیز مهم تر بود و وقتی برای استفاده از تکنولوژی های جدید نداشتیم.

یه فریم ورک داشتیم بنام عاقلی فریم ورک!!! که برنامه نویس ارشد شرکت (مستر عاقلی) اونو نوشته بود که زیاد باهاش راحت نبودیم!!!! هر چند ساعت یک بار باید از شدت تعجب میگفتی پشماااااام!!

### خب حالا از دلایل و اهدافم می نویسم که چرا استعفا دادم:
1- دیگه تقریبا نمی خوام PHP کار کنم و قصد دارم فقط روی تکنولوژی های روز دنیا متمرکز بشم و در حال حاضر جاوا اسکریپت و مشتقاتش رو انتخاب کردم. (ReactJs, React-Native, HapiJs,...)

2- میخوام زبان انگلیسی خودم رو خیلی تقویت کنم تا بتونم برای کار و پروژه گرفتن از شرکت های خارجی ازش استفاده کنم.

3- مهاجرت یکی از اهدافم هست که روزی نیست بهش فکر نکنم ولی تا الان تقریبا کاری برای رسیدن بهش انجام نداده ام. امسال انجام میدم.

4- کسب در آمد بیشتر! کارمند بودن هشت ساعت از بهترین زمان روز رو از شما میگیره و درآمد یه برنامه نویس وب بین یک و نیم میلیون تا سه میلیون متغییر است. از این مبلغ بیشتر در صورتی دریافت میکنید که مدیر پروژه باشید و یا مسئولیت دیگه ای در شرکت پذیرفته باشید. البته این قیمت برای برنامه نویس های PHP است. با حقوقی نزدیک به سه میلیون زندگیت با شیب ملایم پیش میره ولی من تصمیم دارم یکم شیب رو بیشتر کنم.

5- دلم برای کار پروژه ای و برنامه نویسی آزاد تنگ شده برای همین تقریبا از 20 اسفند دنبال پروژه بودم و خدا خودش برام جور کرد. این پروژه ها رو با استفاده از تکنولوژی های جاوا اسکریپت می نویسم تا طعم پروژه های PHP رو بشوره ببره!!!!

این دلایل 5 تا از مهم ترین هایی بودم که بخاطرش امسال رو متفاوت شروع کردم. خیلی از برنامه نویس هایی که دیدم شبیه به من هستند ولی به دلایل مختلف نمی تونند ریسک کنند و استعفا بدهند! که مهم ترین دلیل به نظر من ترس از بیکاری و عدم دریافت حقوق سر ماه است. در مطلب بعدی سعی میکنم از تجربه خودم در مورد PHP و جاوا اسکریپت بگم.

پایان
