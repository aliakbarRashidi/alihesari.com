---
utid: 20180713130758
date: 2018-07-13 13:07:58
title: چه زبان برنامه نویسی ای را برای یادگیری انتخاب کنم؟
_index: what-language-to-start-programming
categories:
  - programming
tags:
  - برنامه نویسی
  - شروع برنامه نویسی
  - بازار کار برنامه نویسی
---
قبل از شروع یادگیری برنامه نویسی بهتره اول هدفی برای خودتون تعیین کنید. از نظر من برنامه نویس ها دو نوع هستند اول کسانی که برنامه نویسی را به عنوان یک شغل و برای کسب درآمد شروع می کنند و دوم کسانی که برنامه نویسی را برای تفریح و از روی علاقه شروع می کنند.

## برنامه نویسی به عنوان یک شغل و کسب درآمد
کسب درآمد از برنامه نویسی روش های زیادی داره من چندتا را که الان تویه ذهنم هست میگم:

- استخدام در شرکت هایی که نیاز به برنامه نویس دارند
- برنامه نویسی آزاد یا Freelancer
- راه اندازی کسب و کار آنلاین و شخصی
- دورکاری و برنامه نویسی به صورت Remote

نوشتن در مورد هر کدوم از این موارد زمان خاص خودش را مطلبد و من در این مطلب در مورد کسانی که می خواهند سریع وارد بازار کار و استخدام شرکتی بشوند مینویسم.

این دوستان باید اول انتخاب کنند که در کدام یک از شهرهای ایران می خوان شروع به کار کنند تا بتوانند زبان برنامه نویسی ای را که بیشترین درآمد در اون شهر را داره انتخاب کنند. البته طبق آمار و تجربه ای که من در این چند سال کسب کردم بیشتر شهرهای ایران زبان های برنامه نویسی مشترکی را استفاده می کنند. برای شناسایی شرکت هایی شهر مورد نظرتون می تونید از سایت های زیر کمک بگیرید. شرکت ها معمولا در سایت های زیر آگهی استخدام برنامه نویس منتشر می کنند:

- [Jobinja](https://jobinja.ir/)
- [ایران استخدام](https://iranestekhdam.ir/)
- [e-estekhdam](https://www.e-estekhdam.com/)
- [استخدام](http://www.estekhtam.com/)
- [دیوار](https://divar.ir/)

با بررسی این سایت ها و آگهی هایی که برای استخدام برنامه نویسی در شهر مورد نظرتون منتشر شده است می تونید تصمیم بگیرید چه زبانی را انتخاب کنید که بیشترین درآمد و بهترین بازارکار را در اون شهر دارد.

مثلا خودم یه روز به سرم زد برم تهران آگهی های استخدامی را طی سه ماه گذشته بررسی کردم و به نتیجه زیر رسیدم. این آمار مربوط به سه ماه اول سال 1396 است.

![c1lz5dqxcaazjii](https://user-images.githubusercontent.com/8302633/42683656-3a5441f8-86a3-11e8-85b0-29597516ac8c.jpg)

در نهایت اینکه تهران نرفتم و تصمیمم عوض شد  ولی طبق این نمودار فهمیدم بیشترین استخدامی ها برای C# و ASP.NET است. البته این آمار فقط تعداد استخدامی ها رو نمایش میده و میزان حقوق را با این نمودار نمیشه فهمید.

بهترین و سریع ترین راه برای آگاهی از میزان حقوق اینه که با شرکت هایی که آگهی میدن تماس بگیرید و حداقل و حداکثر میزان حقوقی را که میدن بپرسید و یا اگر دوست برنامه نویسی دارید از اون کمک بگیرید معمولا برنامه نویس هایی که چند سال در یک شهر کار کرده اند از بازار کار مطلع هستند.

خب در مورد یک روش ساده برای تصمیم گیری نوشتم و امیدوارم به تازه واردها کمکی کرده باشم. بعد از اینکه زبان برنامه نویسی خودتون رو انتخاب کردین می تونید با کمک گرفتن از راهنمای زیر ادامه مسیر رو برید و بدونید چیکار باید انجام بدین.

[راهنمای برنامه نویسان ایرانی](https://github.com/alihesari/Iranian-programmers-guide)


## برنامه نویسی برای تفریح و علاقه
در این مورد تصمیم با خودتون است اینقدر در مورد زبان های برنامه نویسی مختلف تحقیق کنید تا به عشق خودتون برسید. عشق من فعلا جاوا اسکریپته
