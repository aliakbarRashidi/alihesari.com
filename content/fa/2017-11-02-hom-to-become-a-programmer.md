---
utid: 20171102192311
date: 2017-11-02 19:23:11
title: تجربه من از شروع برنامه نویسی
_index: how-to-become-a-programmer
categories:
  - DailyNote
tags:
  - روز نویس
---
![Hello world](hello-world.jpg)
برنامه نویس شدن کاری راحت و دوست داشتنی ای هست. من اول از خودم شروع میکنم و داستان برنامه نویس شدنم رو میگم.

## من چطور برنامه نویس شدم؟

رشته تحصیلیم مهندسی اکتشاف معدن بود و کلا میشه گفت بیشتر با سنگ و کوه و بیابون گردی و آزمایشگاه در ارتباط بودم تا میز و صندلی و لپ تاپ و کدنویسی. بعد از پاس کردن درس برنامه نویسی سی پلاس پلاس علاقه من به برنامه نویسی خیلی بیشتر شد. قبلش من فقط طراحی فتوشاپ و صفحه آرایی و هرکاری مربوط به طراحی بشه انجام میدادم. قرار شدن نهمین کنفرانس دانشجویی مهندسی معدن ایران در دانشگاه بیرجند (دانشگاه خودم) برگذار بشه. یه تیم برای برگذاری کنفرانس متشکل از اساتید و دانشجوها تشکیل شد که میشه گفت اساتید کنار گود بودن و میگن لنگش کن! دانشگاه هم که هیچ حمایتی از نظر مالی نکرد! (رئیس دانشگاه خوبی!‌داشتیم. امور فرهنگی ازون بهتر) من شدم دبیر انفورماتیک تقریبا هیچ پولی برای برنامه نویسی سایت کنفرانس نداشتیم که من حاضر شدم و گفتم سایت رو خودم طراحی میکنم (البته بعد از کلی خواهش کردن که سایت رو بدن به من و به بچه های رشته های دیگه ندن).

اون زمان در حد HTML و CSS طراحی سایت میدونستم. ۱۳ روز طول کشید به کمک گوگل کدنویسی HTML, CSS, Jquery, PHP تا حدودی یادگرفتم و نسخه اولیه سایت رو راه اندازی کردم. یکم از کار کردن سایت گذشت که توسط چندتا خزنده وب (crawler) و ربات که بهش حمله شد و از دسترس خارج شد (فرمهای سایت کد کپچانداشت و بیشتر از ۵۰۰ تا ایمیل ارسال شده بود که هاست مسدود شد) صدای دبیرخونه های اصلی و بالاتر از تهران و اصفهان در اومد! خودم هم استرس گرفته بودم با کلی بدبختی و جستجوی تویه گوگل یه آموزش ساخت کد کپچا پیدا کردم و برای همه فرم های سایت گذاشتم. خلاصه بعد از ۹ ماه تلاش کنفرانس در حال اتمام بود. آخر کنفرانس دانشجوهایی که از دانشگاه تهران اومده بودند از من پرسیدن سایت رو کی طراحی کرده؟ خیلی خوبه و کامله بهشون توضیح دادم سایت رو خودم طراحی و کدنویسی کردم خیلی جالب بود براشون چون دانشگاه اونا کلی هزینه میده برای طراحی سایت! اونم نه با این کیفیت! سایتی که طراحی کرده بودم کاملا رسپانسیو بود و روی موبایل و تبلت fix شده بود. بعد از کنفرانس سایت کاری خودم به اسم توتال دیزاین رو راه اندازی کردم و کار فریلنسری و پروژه ای من شروع شد. این آغاز برنامه نویس شدن من بود.

## شما چطور برنامه نویس بشین؟

اول توضیحی در مورد شاخه های رایج برنامه نویسی در ایران بهتون میدم. برنامه نویسی های رایج در ایران به دو حوزه اصلی برنامه نویسی وب و برنامه نویسی موبایل تقسیم میشه و هر کدومش به چند زیر شاخه تقسیم میشه که فعلا نمیخوام خیلی جزئی بنویسم.

باید بدونید به کدوم حوزه علاقه بیشتری دارید. اگر می خواین وب سایت طراحی کنید و  زبان های برنامه نویسی زیادی رو یاد بگیرید خب باید حوصله زیادی هم داشته باشید چون یادگیری برنامه نویسی وب نسبت به موبایل نیاز به زمان و تلاش بیشتری داره. ولی برنامه نویسی موبایل اینطوری نیست راحت تره و زودتر میشه به درآمد برسی و کار خودت رو با چندتا اپلیکیشن ساده شروع کنی و تویه کافه بازار یا… منتشرشون کنی و چندتا کاربر هم داشته باشی.

من در هر دو حوزه فعالیت دارم و برای برنامه نویسی وب بازار کار و پروژه های بیشتری وجود داره و میشه گفت دائمی هست. مثلا اگر بخوای برنامه نویس آزاد باشی و از وب سایت هایی مثل پونیشا و… کسب درآمد کنی و پروژه بگیری بازار پروژه های وب گرم تره. این مورد برای کار در شرکت ها و استخدام شدن هم صدق میکنه. برنامه نویسی موبایل راحت تره و حتی بعضا کدنویسی کمتری انجام میدی و زودتر به درآمد میرسی. ولی اگر برنامه نویس وب کنج کاوی باشید و علاقه مند مثل من! بدون اینکه لازم باشه برنامه نویسی پلتفرم های موبایل یعنی اندروید و ios رو یادبگیرید میتونید با برنامه نویسی وب (جاوا اسکریپت) و یکبار کدنویسی میکنی و بعدش به اپلیکیشن اندروید و ios تبدیلش میکنی خیلی راحت و شکیل! بعدتر در موردش بیشتر توضیح میدم.

از نظر درآمدی نمیشه گفت کدوم حوزه درآمد بیشتری داره. همه چیز به خودت و تخصص و حرفه ای بودنت بستگی داره. ولی اگر در هر دو حوزه فعالیت کنی خیلی بهتره و درآمد بیشتری داری.

## برنامه نویسی وب رو از کجا شروع کنیم؟

برنامه نویسی وب رو با یادگیری HTML, CSS شروع کنید و بدون وقفه بعدش Javascript و کتابخونه های جاوا اسکریپت رو یاد بگیرید چون بیشترین درآمد و کمترین برنامه نویس رو در ایران داره و هنوز اشباع نشده. اشباع هم بشه آینده خوبی داره و ضمن اینکه میتونید با استفاده از جاوا اسکریپت هم برنامه نویس وب باشید و هم موبایل.

## برنامه نویسی موبایل رو از کجا شروع کنیم؟

برنامه نویسی موبایل رو از برنامه نویسی وب شروع کنید.  😀 یعنی اول HTML و CSS و Javascript یادبگیرید.  💡 ولی اگر خیلی علاقه دارید که Native کدنویسی کنید از برنامه نویسی Android و یادگیری زبان جاوا شروع کنید. دقت کنید جاوا اسکریپت و جاوا زمین تا آسمون با هم فرق دارند و دوتا مبحث جدا هستند که خیلی ها فکر میکنند یکی هستند! بعد از یادگیری اندروید میتونید برنامه نویسی ios یادبگیرید و پیشنهاد میکنم swift کار کنید.

## برای مهاجرت و رفتن به خارج از کشور و کار برنامه نویسی وب بهتره یا موبایل؟

از نظر من برنامه نویسی وب ولی همه چی به میزان تخصص و نمونه کارهای خودتون بستگی داره.

خب برای این پست کافیه سوالی داشتید به من ایمیل بزنید در اسرع وقت جواب میدم.